---
Title: webbplatsdesign
Description: This is my webbplatsdesign page.
Template: analysis
---

# Webbplatsdesign

I den här uppgiften ska vi analysera 3-5 websidor utifrån ett trendperspektiv. 

# Urval

Jag valde att titta på hockeyklubbar och för att göra mitt urval valde jag de första tre som dök upp vid en google-sökning, efter annonserat innehåll.

# Metod

Steg 1: Jag går in på websidan, tar en screenshot och sparar.
Steg 2: Surfar runt på sidan, tar in intryck och funderar över vad som känns trendigt. Jag tittar bland annat på trender som beskrivs på https://99designs.ca/blog/trends/web-design-trends/. Jag kollar bland annat efter hur väl sidan fångar mitt intresse och hur snygg och aktuell den känns.

# Resultat

Jag hittade en sida som jag uppfattade som trendig i och med användningen av sensory overload. För att tränga igenom "bruset" från miljoner webbplatser vill man synas, och anfaller sinnena med överstimulans. The Hockey Club anser jag åstadkom detta på ett bra och mycket medvetet sätt som skapade intresse och drog in surfaren i händelseförloppet kring hockey, utan att göra surfaren trött och uppgiven. 

De andra båda siterna var antingen trasiga eller överväldigande på ett dåligt vis. Särskilt förvånande var det att få ett dåligt intryck av Senators hemsida, då laget är en riktig tungviktare både lokalt och i världsklass. 

# Analys

## [The Hockey Club](https://thehockeyclub.ca/):

Sidan för en hockeyklubb i Aurora, Ontario (utanför Toronto). Jag upplever mig genast som indragen i sidans action - förstasidan upptas till stor del av en stor filmruta som visar hockeyspelare i full part. Det är rörelse, det är blandningar av slideshow och filmer, det är skridskor som slipas, is som poleras, klubbor i luften, barn som gör mål. Reklam som blippar förbi för träning, sommarlägar och matcher. Det är mycket som händer - men det upplever jag som ytterst trendigt. För att tränga igenom allt brus på nätet och fånga in den intresserade surfaren, använder hockeyklubben en mycket aktuell trend - överstimulans. De anfaller sinnena med hobbyn och når på kort tid fram till surfaren med en ytterst komprimerad sammanfattning av sin hobby i snabba bilder. 

Något som alltid är trendigt (och alltid klassiskt) är att koppla en aktivitet till en aktuell hjälte/idol/förebild. Hemsidan pushar hårt för sina tränare med namn och en resumé av vad de har åstadkommit som spelare i tidigare matcher.

Sidans färgschema upplever jag som klassiskt för sport - det är lagets / landets färger som dominerar. Kanadensiska flaggan är vit och röd, hemsidan är vit och röd. Ett klassiskt val som signallerar nationell stolthet och medvetenhet

Sidan i övrigt, när man kommer förbi startsidan, känns proffsig i sin design, men det är många element på varje sida och emellanåt upplever jag sidan som stökig. När jag klickar på rubriken "PRO SHOP" förväntar jag mig att komma till en onlineshop av något slag, men det är istället endast beskrivningar av och vägbeskrivningar till en fysisk butik. Längst ner på shop-sidan finns det element som känns mindre genomtänkta - t.ex. en stor, röd banner med lång text i versaler som tillkännager en rabatt på slipning. Många versaler gör det svårt att läsa.

Man har dock använt mycket symmetri, t.ex. i form av stora bilder som agerar som motvikter till block innehållande text. Det upplever jag som trendigt och att det drar nytta av de moderna möjligheterna att använda stora bilder i designen utan att dra ner prestandan så mycket.  

Tillgänglighetsmässigt ligger den på 83/100, minuspoäng för knappar och länkar som saknar namn och fel ordning på heading element.

Trendpoäng: 9/10

![The Hockey Club](%assets_url%/img/hockey/hockeyclub.jpg) {.img-control} Screenshot<br>
<br>

## [Ottawa Senators](https://www.nhl.com/senators):

Nästa sida i projektet är Ottawa Senators. Här är det mycket som pågår och trots att detta är en högprofilklubb, så känns hemsidan allt annat än trendig. Det är otroligt mycket som händer på samma gång, men till skillnad från The Hockey Club som visade upp mycket en sak i taget, så visar Senators upp mycket på en gång. Innanför en svart ram finns en bakgrundsbild med spelarnas ansikten på surfingbrädor. Det verkar vara något slags tropiskt tema just nu, för det är palmer överallt. Jag har svårt att avgöra om bakgrunden med palmerna och surfbrädorna hör till sitens innehåll eller om det är reklam.

Webbplatsen uppnår endast 65 i tillgänglighet. Det saknas bildattribut, attribut matchar inte sina roller, länkar och knappar saknar namn, titlar saknas på frame-element, user-scalable är satt till NO, det är dålig kontrast och problem med tabindex.

Färgskalan använder de kanandensiska färgerna vitt och rött, men man har också lagt till guld. Det valet signallerar självfallet vinst, att man är bäst i sin sport. Bakgrunden är svart, för kontrast. Färgerna guld/vitt/rött signallerar att man är bäst i Kanada på hockey. 

Går man in på undersidorna, t.ex. under FAN ZONE, blir sidan mer hanterbar. Här får man också upp en chatt-bot, vilket känns modernt och hjälpsamt. 

Tyvärr kan jag inte ge den här siten några höga poäng för trendighet. Hemsidan känns stökig och inte särskilt bra planerad. Bakgrundselementet med reklam är invasivt och gör det svårare att uppfatta innehållet på siten. De har en chatt-bot, vilket är interaktivt och ett plus - men många länkar leder bort från siten man började på och navigeringen är bitvis mycket förvirrande. 

Trendpoäng: 3/10

![Senators](%assets_url%/img/hockey/senators.jpg) {.img-control} Screenshot<br>
<br>

## [Scotiabank Hockey Club](https://scotiabankhockeyclub.com/): 

Ytterligare en hockeyklubb som kör på rött och vitt, vilket också är bankens signaturfärger. Om man scrollar ner på förstasidan hittar man också lila, blått, rosa, grönt och orange. Det är färgglatt och känns vänligt och familjenära. 

När man klickar sig vidare till t.ex. Hockey For All, hittar man balanselement. Stora bilder på glada hockeyspelare agerar balans till teckt och information. Det finns rörliga bilder, men till skillnad från The Hockey Club så innehåller den autospelande videon betydligt mer text. Videon är i svartvitt med mycket ord som blippar förbi. Det finns också  en stor knapp mitt på video-elementet som döljer innehåll. Ska man trycka på knappen för att få bort den? Att lägga knappar ovanpå autospelande innehåll känns inte modernt, snarare trasigt. Att klicka på knappen leder till en Youtube-video som poppar upp, men inte startar av sig själv - man måste trycka på play en gång till om man vill se videon. 

Navigationen på hockey-delen av Scotiabank fungerar inget vidare. När jag väl har kommit in på "hockey for all" via menyn på förstasidan, så kommer jag inte tillbaka. Det finns ingen länk tillbaka till hockey-startsidan och att backtracka med musen / webläsaren verkar vara låst. 

Jag försöker hitta tillbaka till startsidan för hockey via topp-navigationen. Kanske ligger hockey under "Responsibility & impact"? Det får jag inte reda på, för dropdown-menyn hamnar "bakom" videon för Hockey For All. 

Tillgängligheten på sidan får 93 av Lighthouse. Det är intressant, eftersom jag upplever navigationen som kaputt bakåt. Det går inte att ta sig tillbaka till startsidan för hockeyavdelningen med mindre än att klippa in länken i webläsaren och ladda om.

Är det modernt? Är det trendigt? Det är svårt att säga, när det mest känns trasigt och man lätt antingen skickas bort från sidan, eller tappar bort sin väg tillbaka. Trendmässigt känns det varken modernt eller trendigt. Stilen känns relativt tydlig och trevlig, med tre kolumner med projekt som visas samtidigt. Man kan antingen vänta på att projekten scrollar iväg av sig själva efter ca 4 sekunder eller klicka på de röda pilarna för att manuellt scrolla till nästa element. Dock nollställs inte scroll-timern när man klickar, så om man klickar ett snäpp efter 3 sekunder, hoppar elementet iväg efter bara en sekund.

Trendpoäng: 3/10

![Scotiabank](%assets_url%/img/hockey/scotiabank.jpg) {.img-control} Screenshot<br>
<br>

# Referenser

https://www.ginifab.com/feeds/pms/color_name_in_image.php
https://99designs.ca/blog/trends/web-design-trends/
https://www.wix.com/blog/2020/12/web-design-trends/?utm_source=google&utm_medium=cpc&utm_campaign=19399843409^145175008536&experiment_id=^^642983295320^^_DSA&gclid=CjwKCAiAqt-dBhBcEiwATw-ggBkQfVQnbtvShJkCHzCq1KDHO9QdFfdgayA9npu12hYEBlpyeTQY1hoC4XMQAvD_BwE
https://webflow.com/blog/web-design-trends-2023

# Övrigt

Författare: Anna Blixt
